## Git

::fig[logo Git]{src=assets/git.svg size=10}

Git je verzovací systém, bez kterého se dnes už žádný pořádný programátor neobejde. Najdete jej na adrese [git-scm.com](https://git-scm.com). Git také funguje na všech operačních systémech, na každém se ale instaluje trochu jinak. Podrobný popis, jak jej nainstalovat najdete na samostatné stránce [czechitas-podklady.cz/git-instalace/](https://czechitas-podklady.cz/git-instalace/). Na zmíněném odkaze je rozepsaný i průvodce vytvořením účtu na GitHubu, který budete také potřebovat.

## Účet na GitHubu

::fig[logo GitHub]{src=assets/github.svg size=10}

GitHub je služba poskytující zdarma úložiště pro vaše projekty. Pokud chcete svůj projekt sdílet s ostatními nebo na něm pracujete ve více lidech, nemůžete jej mít uložený jen tak u sebe na počítači. Tam by k němu ostatní neměli přístup a taky byste o data mohli snadno přijít. Abyste mohli GitHub používat, je třeba si na něm založit účet.

Účet na GitHubu si vytvoříte přimo na stránce [github.com](https://github.com). Váš účet je vždy veřejný a slouží jako jakási programátorská vizitka. Můžete se díky němu se světem podělit o to, na jakých zajímavých projektech pracujete, a hezký GitHub profil může být dobrá součást vašeho životopisu. Věnujte tedy při registraci myšlenku volbě uživatelského jména. Pomocí GitHub účtu se také budete přihlašovat na tyto stránky a získáte přístup k neveřejným materiálům v této akademii.

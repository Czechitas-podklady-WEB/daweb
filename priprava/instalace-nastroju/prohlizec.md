Pro tvorbu webů budeme potřebovat několik speciálních programů, které většina profesionálů z praxe používá každý den. Tyto programy pomáhají psát a spravovat kód, komunikovat s počítačem nebo se vyznat v různých verzích vašich rozpracovaných projektů.

## Internetový prohlížeč

Abychom nemuseli hned zkraje řešit rozdíly mezi jednotlivými prohlížeči, budeme všichni svorně používat _Microsoft Edge_ nebo _Google Chrome_. Tímto vás rozhodně nenutíme je používat v soukromí nebo snad psát aplikace pouze pro tyto dva prohlížeče. Krása internetu spočívá právě v tom, že je do velké míry nezávislý na konkrétním softwaru. Pro nás je však ze začátku praktičtější mít vývojová prostředí všichni co nejpodobnější kvůli snadnějšímu řešení různých problémů, kterých bude i tak dost.

::fig[logo Microsoft Edge]{src=assets/microsoft-edge.svg size=10}

**Microsoft Edge** bývá na některých počítačích již předinstalovaný. Případně ho můžete doinstalovat z [oficiálního webu](https://www.microsoft.com/cs-cz/edge/download).

::fig[logo Google Chrome]{src=assets/google-chrome.svg size=10}

Pokud ještě nemáte a preferujete **Google Chrome**, můžete jej stáhnout z [oficiálního webu zde](https://www.google.com/chrome/).

Oba prohlížeče vychází ze stejného jádra, a tak v nich bude vše, co budeme v kurzu řešit, velmi podobné.

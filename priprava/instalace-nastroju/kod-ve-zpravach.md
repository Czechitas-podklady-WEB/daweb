## Sdílení kódu v textových zprávách

Během kurzu se vám jistě několikrát bude hodit sdílet s někým krátký kousek kódu například přes aplikaci Slack v textové zprávě. V tomto případě je dobré použít speciální značky, které zajistí, že se kód správně zobrazí i na straně příjemce. V případě Slacku je to značka tří zpětných apostrofů na začátku a nakonci bloku (` ``` `), která se používá pro zobrazení kódu na více řádku. Pro kratší postačí jeden zpětný apostrof na začátku a na konci. V obou případech mimo jiné vynikne, kde kód začíná a končí.

V kombinaci s apostrofy se může hodit i stisk kláves :kbd[Shift]+:kbd[Enter] pro odřádkování, aniž by došlo k okamžitému odeslání zprávy.

Na ukázkách níže můžete vidět, jak se kód zobrazí na Slacku bez a s použitím těchto značek.

### Ukázka bez použití formátování

::fig[ukázka bez formátování]{src=assets/slack-bez-formatovani.png}

### Ukázka s formátováním

::fig[ukázka s formátováním]{src=assets/slack-s-formatovanim.png}

Pro zjednodušení na Slacku lze kromě zpětných apostrofů použít i speciální tlačítka.

::fig[formátovací tlačítka]{src=assets/slack-formatovaci-tlacitka.png}

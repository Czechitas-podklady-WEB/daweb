## Lovení speciálních znaků

Během programování budeme často potřebovat napsat různé speciální znaky, které jste možná v životě nikdy nepotřebovali, například složené závorky `{}`, rouru `|`, dolar `$` apod. Tyto znaky může být občas těžké na klávesnici najít v závislosti na tom, jaké rozložení klávesnice používáte.

Abychom během lekcí ušetřili čas, zkuste si různé speciální znaky zapamatovat a hlavně najít, kde se na vaší klávesnici nacházejí. Posloužit vám může tahák na adrese [klavesnice.czechitas-podklady.cz](https://klavesnice.czechitas-podklady.cz/), který ukazuje znaky na české i anglické klávesnici pro Windows a Mac. Pokud se vám nechtějí některé kombinace kláves dostat pod kůži, můžete si tahák připnout v prohlížeči mezi oblíbené stránky, abyste ho měli vždy při ruce.

Dále ve výkladu najdete cvičení se zvířátky na procvičení speciálních znaků.

---
title: Seznámení s projektem
demand: 2
---

V praxi často začnete pracovat na projektu, na kterém už pracoval někdo před vámi. V tomto cvičení tomu nebude jinak a také začneme s projektem, který již obsahuje nějaký kód.

1. Nejprve si prohlédněte dopředu připravený [design webu LeviExpress](http://czechitas-podklady.cz/leviexpress-design/), ze kterého budeme vycházet. V připraveném designu najdete kromě úvodní stránky taky stránku s [detailem jízdenky](https://czechitas-podklady-web.github.io/leviexpress-design/reservation). Jde o statické stránky, které nemají žádnou funkčnost. Obsahují pouze HTML a CSS. Zdrojové kódy najdete v tomto [leviexpress-design](https://github.com/Czechitas-podklady-WEB/leviexpress-design) (tento repositář si klonovat nemusíte, slouží hlavně pro inspiraci). Odsud můžete vzít všechny potřebné styly, HTML a obrázky pro váš projekt.
1. Vytvořte si repozitář ze šablony [projekt-LeviExpress](https://github.com/Czechitas-podklady-WEB/projekt-LeviExpress). V tomto repozitáři najdete již rozpracovaný základ aplikace.
1. Svůj repozitář si naklonujte do počítače a otevřete ve VS Code.
1. Nainstalujte všechny závislosti pomocí `npm install` a spusťte projekt pomocí `npm run start`.
1. Prohlédněte si strukturu projektu a projděte si kód připravených komponent.

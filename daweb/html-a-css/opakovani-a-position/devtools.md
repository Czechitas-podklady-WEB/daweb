## Devtools

**Devtools**, developer's tools nebo **vývojářské nástroje**, je nezbytný denní chléb každého vývojáře.

I my s nimi budeme na našich lekcích pracovat. Postupně budeme objevovat další možnosti a zákoutí vývojářských nástrojů, pro začátek se naučíme prozkoumat prvky a stylování stránek.

### Otevření devtools

Vývojářské nástroje není potřeba instalovat, jsou už součástí dnešních prohlížečů. Pokud máš v prohlížeči otevřenou stránku a zajímá tě, jak vypadá její HTML, stačí udělat jednu z možností:

- vybrat další možnosti (tři tečky) vpravo nahoře > More Tools > Developer Tools
- kamkoli na stránce stisknout pravým tlačítkem a vybrat **prozkoumat** nebo v angličtině **inspect**
- `F12`

Měla by defaultně být otevřená záložka **Elements**.

Při najetí na elementy v html se nám vyznačí prvky na stránce. Po kliknutí můžeme vidět stylování prvků a dokonce je upravovat. Úpravy jsou pouze v našem prohlížeci a jsou dočasné, po refreshi se stránka načte v původním stavu. Vývojářské nástroje jsou nezbytné pro sledování našich změn i pro zkoušení stylování při kódování stránek.

::fig[Devtools guide]{src=assets/devtools.gif}

Tato lekce v našem kurzu uzavírá téma čistého nebo-li „vanilla“ JavaScriptu. Do této chvíle vše směřovalo k tomu, abyste pochopili základní principy, na kterých je JavaScript postaven, a využití těchto principů pro tvorbu jednoduchých webových stránek a aplikací. V navazujících kurzech už se přesuneme k frameworku React, ve kterém se mnoho věcí bude dělat jinak, než jsme byli doteď zvyklí. Pojďme si proto na závěr vytvořit stránku ještě v čistém JavaScriptu s JSX jako jedno velké opakovací cvičení.

## Úvod

Vaším úkolem bude vytvořit webovou stránku fiktivní kavárny s názvem :i[Café Lóra]. Café Lóra poskytuje zajímavou službu, kdy si přímo na stránce můžete objednat kávu, kterou vám poté přinesou ke stolu.

Finální podobu aplikace si můžete prohlédnout na [tomto obrázku](assets/cafelora.png).

Cílem je vyzkoušet si práci na větším uceleném projektu. Design, CSS styly, všechny obrázky a data potřebná po tvorbu stránky máte již připraveny. Vaším úkolem je doplnit především JavaScriptovou část.

Celý projekt má dvě části, první najdete v této lekcí, druhá část následuje v lekci navazující.

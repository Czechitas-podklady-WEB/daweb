## Dobrovolné čtení - historie terminálu

Možná jste zděšeni z toho, že v moderní době mobilních telefonů, dotykových displejů a virtuální reality stále občas komunikujeme s počítačem pomocí textových příkazů. Časem poznáte, že nic rychlejšího než terminál pořád nikdo nevynalezl a nezbyde vám, než se s terminálem zkamarádit.

Počítačový terminál je zařízení, které má počátky ve 40. a 50. letech. Tehdy vypadal jako elektrický psací stroj a používal se k posílání textových příkazů do počítače, který byl v těchto dobách velký jako kuchyňská linka. Později terminály získaly obrazovky, podobně jako ten na obrázku z roku 1978, takže už se výsledky počítače nemusely tisknout přímo na papír.

::fig[VT100 Terminál]{src=assets/vt100.jpg}

Dnes už terminál není fyzické zařízení ale prostě program, který si spustíte na svém počítači. Výhodou terminálu je, že i dnes při práci budete vypadat jako hackeři z nějakého devadesátkového filmu.

::youtube{uid=M1K-B8QVLyo}

## UI knihovny

Nyní, když umíme používat prop `children`, uměli bychom si vytvořit knihovnu vlastních prvků uživatelského rozhraní, které by šlo jednoduše skládat do sebe v libovolných kombinacích. Taková knihovna standardizovaných může výrazně urychlit tvorbu složitějších aplikací.

Protože nejsme první, koho to napadlo, takových hotových knihoven už existuje spousta a my je můžeme použít.

Mezi nejznámější patří třeba:

- [Ant Design](https://ant.design/)
- [MUI](https://mui.com/)
- [Mantine](https://mantine.dev/)
- [React Bootstrap](https://react-bootstrap.github.io/)
- [Semantic UI](https://react.semantic-ui.com/)
- [Onsen UI](https://onsen.io/react/)

Existují doslova desítky (možná stovky) dalších, méně známých knihoven. Každá má svoje výhody a nevýhody. Některé mají více nebo méně zabudovaných komponent, některé se snadněji používají.

Výhodou používání takové knihovny je, že většinou obsahuje komponenty, které jsou dobře vyladěné a vypadají dobře. Navíc jsou většinou dobře otestované a vývojáři se o ně starají, takže se nemusíme starat o jejich funkčnost a můžeme se soustředit na to, co je pro nás důležité - tvorba aplikační logiky.

Mezi nevýhody patří to, že některé komponenty mohou být příliš specifické a nebudou se hodit do našeho projektu. Může být obtížné je přizpůsobit našim potřebám. Další nevýhodu mohou někteří vidět v tom, že to zbytečně zvětšuje velikost a komplexitu výsledné aplikace. To je ale většinou zanedbatelné, protože většina knihoven nabízí možnost využít pouze ty komponenty, které opravdu potřebujeme. Komplexitu může vyvážit rychlost a efektivita vývoje.

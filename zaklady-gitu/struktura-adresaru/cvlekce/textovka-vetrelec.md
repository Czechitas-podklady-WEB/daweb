---
title: Textovka Vetřelec
demand: 3
---

Zahrajte si na příkazové řádce textovou hru Vetřelec.

1. Stáhněte si k sobě na disk soubory a složky s hrou uvnitř zipového souboru [vetrelec-main.zip](https://github.com/Czechitas-podklady-WEB/vetrelec/archive/refs/heads/main.zip).
1. Zip soubor rozbalte. V něm se ukrývá celá hra. Pozor ale, obsah nijak nezkoumejte.
1. **Odteď už jen na příkazové řádce**. Otevřete si příkazovou řádku a pomocí `cd` se přesuňte do složky `vetrelec-main`.
1. Pomocí `dir`/`ls` podle toho, jestli máte Windows nebo Mac či Linux, zkontrolujte, že je ve složce soubor `index.txt`.
1. Je možné, že ve složce `vetrelec-main` najdete další složku `vetrelec-main`. Pokud ano, přesuňte se do této vnořené složky, ve které by `index.txt` už měl snad být.
1. Vypište si obsah souboru `index.txt` pomocí `type`/`cat`.
1. V každém souboru je část příběhu a případně odkaz, kde najdete pokračování.
1. Zvolte si cestu, kterou se vydáte a pomocí `cd`, `type`/`cat` pokračujte dále.

#### Bonus

- Příběh má několik alternativních konců. Najdete je všechny?

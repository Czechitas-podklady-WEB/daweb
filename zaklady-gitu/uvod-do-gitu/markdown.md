## Dobrovolné čtení na doma

### Jazyk Markdown

Markdown je jednoduchý způsob, jak psát formátované texty. Používá se například na GitHubu, kde se využívá k popisu repozitářů. Bývá zvykem v každém repozitáři sepsat popis repozitáře v souboru `README.md`, který GitHub pak zobrazuje na hlavní stránce repozitáře.

Markdown soubor (obvykle má příponu `.md`) tedy může vypadat třeba takhle:

```markdown
# Hlavní nadpis

## První podnadpis

Tady bude první odstavec textu.

Tady je druhý odstavec textu. Může být klidně dlouhý
a zalomený na několik řádek. Ve výsledku z toho pořád
bude jeden odstavec.

Nový odstavec začne prázdným řádkem.

## Druhý podnadpis

V Markdownu můžeme snadno vytvářet odkazy:

[Text odkazu](https://www.czechitas.cz)

Odkaz může být i [uvnitř textu](https://www.czechitas.cz).
```

Jak může vypadat repozitář i s vyplněným `README.md` si můžete prohlédnout například na adrese [github.com/Czechitas-podklady-WEB/czechitas-generator-slack-ikony](https://github.com/Czechitas-podklady-WEB/czechitas-generator-slack-ikony).

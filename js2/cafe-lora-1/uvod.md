Tato lekce v našem kurzu uzavírá téma čistého nebo-li „vanilla“ JavaScriptu. Do této chvíle vše směřovalo k tomu, abyste pochopili základní principy, na kterých je JavaScript postaven, a využití těchto principů pro tvorbu jednoduchých webových stránek a aplikací. V navazujících kurzech už se přesuneme k frameworku React, ve kterém se mnoho věcí bude dělat jinak, než jsme byli doteď zvyklí. Pojďme si proto na závěr vytvořit stránku ještě v čistém JavaScriptu jako jedno velké opakovací cvičení.

## Úvod

Vaším úkolem bude vytvořit webovou stránku fiktivní kavárny s názvem :i[Café Lóra]. Jde o takzvanou _Single Page Application (SPA)_, neboli aplikaci, která sestává pouze z jedné serverové stránky. Café Lóra poskytuje zajímavou službu, kdy si přímo na stránce můžete objednat kávu, kterou vám poté přinesou ke stolu.

Design, CSS styly a všechny obrázky potřebné po tvorbu stránky máte již připraveny. Vaším úkolem je doplnit především JavaScriptovou část. Cílem je vyzkoušet si práci na větším uceleném projektu.

Celý projekt má dvě části, první najdete v této lekcí, druhá část je v lekci navazující.
